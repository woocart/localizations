# Title: Notă informare privind prelucrarea datelor cu caracter personal

<strong>Bine ai venit la politica de confidențialitate a [company-name]! </strong>

Când folosești serviciile [company-name], (denumită în continuare „[store-name]”), ne încredințezi informații despre tine, cunoscute și sub denumirea de date personale, în virtutea încrederii pe care o ai față de noi. Noi îți mulțumim pentru această încredere, de aceea vrem să-ți explicăm într-un mod clar și transparent care sunt practicile noastre privind confidențialitatea datelor tale. Abordarea noastră generală este de a avea grijă de datele personale pe care ni le furnizezi.

Această notă de informare îți va arăta cum avem grijă de datele tale atunci când vizitezi site-ul nostru (indiferent de unde îl folosești) și îți va spune despre drepturile tale în ceea ce privește datele personale și cum te protejează legea.

Nota de informare este structurată pe capitole de mai jos. De asemenea, te rugăm să consulți și definițiile din acest document pentru a înțelege sensul unor termeni folosiți în această notă de informare.

<strong>1. Informații importante & cine suntem</strong>
<strong>2. Datele pe care le colectăm de la tine</strong>
<strong>3. Cum colectăm datele tale personale?</strong>
<strong>4. Cum îți folosim datele personale?</strong>
<strong>5. Divulgarea datelor tale personale</strong>
<strong>6. Transferuri internaționale</strong>
<strong>7. Securitatea datelor</strong>
<strong>8. Stocarea datelor</strong>
<strong>9. Drepturile tale</strong>
<strong>10. Schimbări la această politică</strong>

<h2>1. Introducere</h2>
<strong>1.1. Scopul acestei note de informare </strong>
Această politică de informare are scopul de a te informa despre modul în care [store-name] colectează și procesează datele tale personale pe care ni le furnizezi atunci când folosești acest site, incluzând orice fel de date pe care ni le vei da atunci când, de exemplu, te abonezi la newsletterul nostru sau achiziționezi un produs sau un serviciu.

Site-ul nostru nu este destinat copiilor sub 16 ani, nu colectăm și nu ne dorim să colectăm în mod conștient date referitoare la copii. Pentru acest lucru depunem toate diligențele necesare pentru a verifica, în mod rezonabil, că persoana care ne furnizează datele nu este un copil, conform termenilor definiți mai sus – răspunderea pentru orice fel de informație care ne este furnizată cu eludarea acestor dispoziții fiind în totalitate a persoanei care ne transmite aceste date.

Este important să citești această politică împreună cu toate notificările privind prelucrarea & confidențialitatea datelor pe care le vom furniza cu diferite ocazii când îți colectăm sau procesăm datele personale pentru ca tu să fii în permanență pe deplin informat de ce și cum folosim aceste date. Această politică vine ca o adăugire la celelalte notificări și nu are intenția de a le elimina.

<strong>1.2. Cine suntem? </strong>
Mai jos găsești și datele noastre de identificare:
<table>
  <tr>
    <td>Denumire</td>
    <td>[company-name]</td>
  </tr>
  <tr>
    <td>Sediul social</td>
    <td>[….]</td>
  </tr>
  <tr>
    <td>Număr registrul comerțului</td>
    <td>[….]</td>
  </tr>
  <tr>
    <td>Cod unic identificare</td>
    <td>[….]</td>
  </tr>
  <tr>
    <td>Telefon:</td>
    <td>[….]</td>
  </tr>
  <tr>
    <td>E-mail</td>
    <td>[….]</td>
  </tr>
  <tr>
    <td>DPO (persoana responsabilă de protecția datelor)</td>
    <td>[….]</td>
  </tr>
</table>

În măsură în care ai nelămuriri, observații sau reclamații cu privire la noi sau la datele personale pe care le prelucrăm pentru tine, ne poți trimite oricând un e-mail la adresa de mai sus.

Potrivit legislației, compania noastră, este operator de date cu caracter personal. Pentru ca datele tale să fie prelucrate în siguranță, am depus toate eforturile să implementăm măsuri rezonabile pentru a proteja informațiile tale personale.

<strong>1.3. Cine ești tu? </strong>
Potrivit legislației, tu, persoana fizică beneficiară a serviciilor noastre, reprezentantul ori persoana de contact a unei companii sau persoana aflată într-o relație de orice fel cu compania noastră, ești o „persoană vizată”, adică o persoană fizică identificată sau identificabilă. Pentru a fi complet transparenți în privința prelucrării de date și pentru a-ți permite să îți exerciți cu ușurință, în orice moment, drepturile, am implementat măsuri pentru a facilita comunicarea dintre noi, operatorul de date și tu, persoana vizată.

<strong>1.4. Link-uri de la terțe părți </strong>
Această Politică de confidențialitate nu acoperă aplicațiile și site-urile altor terți la care poți ajunge prin accesarea link-urilor de pe site-ul nostru. Când dai click pe acele linkuri, terțe părți pot colecta sau partaja datele care te privesc. Nu controlăm site-urile acestor terțe părți și nici nu suntem responsabili pentru politicile lor de prelucrare, confidențialitate și securitate. Când părăsești site-ul nostru, te încurajăm să examinezi Politica de confidențialitate de pe orice site și/sau aplicație înainte de a furniza date personale.

1.5. Plângeri
Dacă crezi că apare o problemă cu prelucrarea datelor personale, o să te rugăm să ne trimiți mai întâi o cerere la adresa menționată în secțiunea 1.2 – vom depune toate eforturile pentru a rezolva cererea ta în cel mai scurt timp, pe cale amiabilă.

De asemenea, poți depune o plângere la autoritatea de supraveghere a datelor cu caracter personal. Pentru România, datele de contact le găsești mai jos:
<table>
  <tr>
    <td>Nume</td>
    <td>Autoritatea Națională de Supraveghere a Prelucrării Datelor cu Caracter Personal</td>
  </tr>
  <tr>
    <td>Adresa</td>
    <td>B-dul G-ral. Gheorghe Magheru nr. 28-30, Sector 1, cod poștal 010336, București, România</td>
  </tr>
  <tr>
    <td>Telefon</td>
    <td>+40.318.059.211 sau +40.318.059.212</td>
  </tr>
  <tr>
    <td>E-mail</td>
    <td>anspdcp@dataprotection.ro</td>
  </tr>
</table>

<h2>2. Datele pe care le colectăm de la tine</h2>
Datele personale sau informațiile personale înseamnă orice fel de informație despre un individ care poate ajuta la identificarea acelei persoane. Aici nu include și acele date unde identitatea a fost eliminată (datele anonimizate).

În funcție de produsele, serviciile sau funcționalitățile de care dorești să beneficiezi, va trebui să prelucrăm anumite date personale, care, în general, vor fi după caz următoarele:
<table>
  <tr>
    <th>Categoria</th>
    <th>Date incluse</th>
  </tr>
  <tr>
    <td>Date de identificare</td>
    <td>nume, prenume, numele societății, numărul de înregistrare la registrul comerțului, cod unic de identificare, numele de utilizator (username) sau un identificator similar, starea civilă, funcția, data nașterii, genul, limba în care dorești să interacționezi cu noi, țara etc.</td>
  </tr>
  <tr>
    <td>Date de contact</td>
    <td>adresa de facturare, adresa de livrare, adresa de e-mail, numărul de telefon</td>
  </tr>
  <tr>
    <td>Date financiare</td>
    <td>informațiile privind plățile sau pe cele privind cardul/contul bancar, informații despre achiziții</td>
  </tr>
  <tr>
    <td>Date de tranzacționare</td>
    <td>detalii privind plățile de la și către tine și alte detalii privind produsele și serviciile pe care le-ai achiziționat de la noi</td>
  </tr>
  <tr>
    <td>Date tehnice</td>
    <td>adresa de IP (internet protocol), datele de login, tipul de browser și versiunea, setările privind locație și fusul orar, plug-inurile de browser și versiunile acestora, sistemul de operare, platforma de operare și alte tehnologii de pe dispozitivele pe care le folosești pentru a accesa acest site</td>
  </tr>
  <tr>
    <td>Date de profil</td>
    <td>username, parolă, comenzile făcute de tine, interesele și preferințele tale, feedbackul oferit, răspunsurile oferite la sondaje</td>
  </tr>
  <tr>
    <td>Date de utilizare</td>
    <td>informații despre cum utilizezi site-ul nostru, produsele și serviciile</td>
  </tr>
  <tr>
    <td>Date de marketing &amp; comunicare</td>
    <td>preferințele tale de a primi materiale de marketing din partea noastră și din partea terțelor noastre părți și metodele preferate de comunicare</td>
  </tr>
</table>

De asemenea, colectăm, folosim și partajăm în orice scop Date Agregate, precum date statistice sau demografice. Datele Agregate pot deriva din datele tale personale, dar nu sunt considerate date personale în sensul legii întrucât aceste informații nu dezvăluie în mod direct sau indirect identitatea ta. De exemplu, am putea agrega Datele de utilizare ale tale pentru a calcula procentajul de utilizatori care accesează o funcționalitate specifică a site-ului. Cu toate acestea, în cazul în care combinăm sau corelăm Datele Agregate cu datele tale persoane astfel încât să te putem identifica în mod direct sau indirect, vom trata datele combinate rezultate ca date personale care vor fi utilizate așa cum este descris în acest document.

NU colectăm niciun fel de Categorii Speciale de Date Personale despre tine (asta include detalii despre originea rasială sau etnică, opiniile politice, confesiunea religioasă sau convingerile filozofice sau apartenența la sindicate și prelucrarea de date genetice, de date biometrice pentru identificarea unică a ta, de date privind sănătatea sau de date privind viața sexuală sau orientarea sexuală a ta). De asemenea, nu colectăm informații despre condamnări penale și infracțiuni.

<strong>2.1. Dacă nu ne furnizezi datele … </strong>
Atunci când te rugăm să completezi datele personale pentru a vă oferi acces la anumite funcționalități sau servicii ale site-ului, vom marca unele câmpuri ca fiind obligatorii, deoarece acestea sunt informații de care avem nevoie pentru a îți putea furniza bunul/serviciul sau pentru a îți oferi acces la funcționalitatea respectivă.

Te rugăm să reții că, dacă decizi să nu ne furnizezi aceste informații, este posibil să nu poți finaliza înregistrarea ta ca utilizator sau să nu poți beneficia de aceste servicii sau funcționalități. Într-un asemenea caz, am putea fi puși în situația în care va trebui să anulăm un produs sau un serviciu pe care îl vrei de la noi, dar te vom notifica la momentul respectiv dacă se întâmplă asta.

<h2>3. Cum colectăm datele tale personale?</h2>
Folosim diferite metode pentru a colecta date despre și de la tine, precum:
<table>
  <tr>
    <th>Sursa</th>
    <th>Datele</th>
  </tr>
  <tr>
    <td>Interacțiune directă</td>
    <td>Ne vei putea furniza în mod direct date despre tine (precum Datele de identificare, Datele de contact și Datele financiare) prin completarea câmpurilor existente pe site sau prin poștă, email, telefon sau altă metodă. Aici sunt incluse datele personale pe care ni le furnizezi atunci când:
<ul>
<li>aplici pentru unul din bunurile sau serviciile noastre;</li>
<li>îți faci un cont la noi pe site;</li>
<li>te abonezi la serviciile sau publicațiile noastre;</li>
<li>soliciți materiale promoționale & marketing;</li>
<li>intri într-un concurs sau promoție, completezi un chestionar etc.;</li>
<li>ne dai un feedback etc.</li>
</ul>
</td>
  </tr>
  <tr>
    <td>Tehnologii automate sau interacțiuni</td>
    <td>Pe măsură ce utilizezi site-ul nostru, vom putea să colectăm în mod automat Date tehnice despre echipamentul pe care îl folosești, modul în care navighezi și diferite tipare. Vom colecta aceste informații prin utilizarea cookie-urilor, loguri de server și alte tehnologii similare. Te rugăm să citești <a href="#" target="_blank" rel="noopener">politica noastră de cookies</a> pentru detalii suplimentare.</td>
  </tr>
  <tr>
    <td>Terțe părți sau informații disponibile public</td>
    <td>Vom putea să primim date personale care te privesc din diferite terțe părți (sau surse publice), cum ar fi:
<ul>
<li>Date tehnice de la următoarele terțe părți:
(a) Furnizori de analitice (precum Google care este în afara UE);
(b) Rețele de advertising (precum Facebook și Google care sunt în afara UE);
(c) Furnizori de informații privind căutările (precum [nume] care e în/în afara UE);</li>
<li>Date de contact, Date financiare și Date de tranzacționare de la furnizori de servicii tehnice, de plată sau de livrare (precum [nume] care e în/în afara UE);</li>
<li>Date de identificare și Date de contact de la brokeri/intermediari sau agregatori de date, precum (precum [nume] care e în/în afara UE);</li>
<li>Date de identificare și Date de contact din surse publice (precum Registrul Comerțului, ANAF, [nume] care e în/în afara UE).</li>
</ul>
</td>
  </tr>
</table>

<h2>4. Cum îți folosim datele personale?</h2>
Vom colecta datele tale personale atunci când legea ne permite să o facem. Cel mai frecvent, vom folosi datele tale personale în următoarele circumstanțe:
<ul>
<li>când este necesar pentru executarea unui contract pe care l-am încheiat sau dorim să îl încheiem cu tine;</li>
<li>când este necesar pentru interesele noastre legitime (sau cele ale unor terțe persoane), iar interesele și drepturile tale fundamentale nu depășesc aceste interese;</li>
<li>când trebuie să ne conformăm unor obligații legale sau statutare.</li>
</ul>

În general nu ne bazăm pe consimțământ ca temei legal pentru prelucrarea datelor tale personale în afara cazului în care avem comunicări de marketing prin e-mail, telefon sau mesaje de tip text. Ai opțiunea de a-ți retrage oricând consimțământul dat pentru marketing dacă ne contactezi la adresa de email din secțiunea 1.2.

<strong>4.1. Scopurile pentru care îți colectăm datele personale</strong>
Am pus mai jos, în format de tip tabel, o descriere a modurilor în care plănuim să îți folosim datele personale, precum și baza legală în care o facem. De asemenea, am identificat și interesele noastre legitime acolo unde a fost cazul.

Te rugăm să ai in vedere că e posibil să îți prelucrăm datele personale în baza mai multor temeiuri legale, în funcție de scopul pentru care folosim aceste date. Te rugăm să ne contactezi la adresa de email din secțiunea 1.2 dacă dorești mai multe detalii despre temeiurile legale pe care ne bazăm atunci când prelucrăm datele tale personale acolo unde a fost mai mult de un temei legal evidențiat în tabelul de mai jos.

<table>
  <tr>
    <th>Scop</th>
    <th>Informații suplimentare</th>
  </tr>
  <tr>
    <td>Înregistrarea ca Utilizator</td>
    <td>În cazul în care decizi să te înregistrezi ca utilizator pe site-ul nostru, trebuie să îți prelucrăm datele pentru a te identifica ca utilizator al acestuia și pentru a-ți oferi acces la diferitele sale funcționalități, produse și servicii disponibile pentru tine ca utilizator înregistrat. Poți să îți anulezi oricând contul de utilizator înregistrat fie din contul tău de pe site, fie la adresa de email din secțiunea 1.2.
Totodată, ai posibilitatea să te conectezi printr-o rețea de socializare, cum ar fi Facebook/Google, fie pentru a te înregistra ca utilizator nou, fie pentru a asocia conectarea cu contul tău actual. În acest caz, datele tale de conectare, precum și adresa ta de e-mail (în cazul în care accepți acest lucru), vor fi importate din contul tău de pe rețeaua de socializare. Prin utilizarea acestei opțiuni de conectare, rețeaua de socializare ne poate trimite câteva informații suplimentare din profilul tău public, cum ar fi: numele, sexul, vârsta aproximativă sau imaginea de profil, în conformitate cu termenii de utilizare ai rețelei de socializare, pe care îți recomandăm să îi citești cu atenție. Dacă nu ne aprobi acest transfer de date, nu vom păstra aceste informații suplimentare. Te rugăm să ai în vedere că dacă alegi conectarea cu o rețea de socializare agreată, acest lucru poate implica furnizarea anumitor informații despre activitatea ta în rețeaua de socializare respectivă. În orice caz, îți recomandăm să verifici setările de confidențialitate și să citești politica de confidențialitate a acelor rețele de socializare pentru a ști cum sunt prelucrate aceste date de către rețelele de socializare.
</td>
  </tr>
  <tr>
    <td>Încheierea și executarea contractului de vânzare sau prestări servicii pe care îl închei cu noi</td>
    <td>Pentru operațiunile descrise aici, vom folosi datele tale personale ca să:
<ul>
<li>te contactăm în legătură cu actualizările sau comunicările informative privind funcționalitățile, produsele sau serviciile contractate, inclusiv trimiterea de sondaje privind calitatea produselor sau serviciilor furnizate.</li>
<li>gestionăm plățile pentru produsele sau serviciile achiziționate, indiferent de mijlocul de plată utilizat - dacă atunci când cumperi unul dintre produsele sau serviciile noastre prin intermediul site-ului, alegi să activezi funcția de salvare a datelor de pe card pentru achiziții viitoare, trebuie să prelucrăm datele furnizate pentru activarea și dezvoltarea respectivei funcționalități pentru cumpărături viitoare. Consimțământul pentru activarea acestei funcționalități permite ca datele tale pentru plată să se completeze automat pentru achizițiile viitoare, astfel încât să nu fie necesar să le reintroduci la fiecare nouă achiziție și vor fi considerate valide și valabile pentru achizițiile ulterioare. Poți să modifici sau să ștergi cardurile tale de plată sau orice ale informații de plată în orice moment prin secțiunea privitoare la informațiile de plată, din contul tău de utilizator de pe site.</li>
<li>activa mecanismele necesare pentru a preveni potențiala fraudă împotriva ta și împotriva noastră în timpul procesului de cumpărare. Dacă apreciem că tranzacția ar putea fi frauduloasă, această prelucrare poate conduce la blocarea tranzacției.</li>
<li>gestiona eventualele retururi după ce ai făcut o achiziție de produse sau servicii, dacă este aplicabil.</li>
<li>pentru facturare – să îți punem la dispoziție în format electronic/fizic facturile și chitanțele aferente tranzacțiilor efectuate.</li>
<li>pentru oferirea altor servicii ce vor fi implementate.</li>
</ul>
</td>
  </tr>
  <tr>
    <td>Solicitările sau cererile efectuate prin intermediul Serviciului Clienți/Suport</td>
    <td>Prelucrăm numai datele personale strict necesare pentru a îți gestiona sau rezolva solicitarea sau cererea.
</td>
  </tr>
  <tr>
    <td>Marketing</td>
    <td>Vom prelucra datele tale personale în acest scop în principal în următoarele cazuri:
<ul>
<li>dacă te abonezi la newsletter, îți vom prelucra datele personale pentru a gestiona preferințele tale de comunicare, inclusiv trimiterea de informații personalizate despre produsele sau serviciile noastre prin diverse mijloace (cum ar fi prin e-mail sau SMS). De asemenea, îți vom putea trimite aceste informații prin notificări push în cazul în care le-ai activat pe dispozitivul mobil sau din browser.

Te rugăm să ai în vedere că această prelucrare a datelor implică analiza profilului tău de utilizator sau de client în scopul creării de profile prin care determinăm care sunt preferințele tale la un anumit moment pe baza istoricului de navigare și al alegerilor făcute și, astfel, ce produse și servicii ți se potrivesc cel mai bine la momentul transmiterii informațiilor către noi. De exemplu, pe baza istoricului tău de cumpărături și de navigare, îți vom face sugestii cu privire la produsele despre care credem că te-ar putea interesa și, atunci când situația o permite, îți vom putea oferi funcția „recuperare coș de cumpărături".

Te vei putea dezabona de la newsletter în orice moment și total gratuit prin secțiunea "Newsletter" a Platformei, precum și prin instrucțiunile furnizate în fiecare comunicare. Dacă nu dorești să mai primești notificări de tip push, poți dezactiva această opțiune pe dispozitivul tău mobil sau din browser.</li>

<li>Pentru realizarea de acțiuni promoționale (de exemplu, pentru desfășurarea de concursuri sau trimiterea listei de produse salvate pe adresa de e-mail pe care ne-o indici – așa-numitul ”wish list” sau ”save for later”). Prin participarea la orice acțiune promoțională, ne autorizezi să prelucrăm datele furnizate aferente fiecărei acțiuni și pe care le putem comunica prin diverse mijloace, cum ar fi rețelele de socializare sau chiar pe site. La fiecare acțiune promoțională la care participi, vei putea accesa secțiunea de termeni si condiții, în care vom oferi informații mai detaliate cu privire la prelucrarea datelor tale în acel context.</li>
</ul>
</td>
  </tr>
  <tr>
    <td>Îmbunătățirea serviciilor</td>
    <td>Dacă accesezi site-ul nostru, te informăm că vom prelucra datele tale de navigare în scopuri analitice și statistice, adică pentru înțelegerea modului în care utilizatorii interacționează cu site-ul nostru și astfel să îi putem aduce îmbunătățiri.

De asemenea, uneori realizăm acțiuni și sondaje de calitate care vizează cunoașterea gradului de satisfacție al clienților și utilizatorilor noștri și detectarea ariilor în care ne putem îmbunătăți produsele și serviciile oferite.</td>
  </tr>
</table>

<strong>4.2. Care este baza legală pentru prelucrarea datelor tale personale?</strong>
Baza legală pentru prelucrarea datelor tale personale o poți găsi mai jos:
<table>
  <tr>
    <th>Scop</th>
    <th>Informații suplimentare</th>
  </tr>
  <tr>
    <td>Înregistrarea ca Utilizator</td>
    <td>Prelucrarea datelor tale este necesară pentru semnarea termenilor care reglementează utilizarea site-ului. Cu alte cuvinte, pentru înregistrarea ta ca utilizator al site-ului, trebuie să îți prelucrăm datele personale, altfel nu am putea să gestionăm înregistrarea.</td>
  </tr>
  <tr>
    <td>Încheierea și executarea contractului de vânzare sau prestări servicii pe care îl închei cu noi</td>
    <td>Este necesar să îți prelucrăm datele tale personale pentru a putea executa contractul de vânzare a produselor sau de furnizare a serviciilor pe care le dorești de la noi.

După cum scriam în secțiunea anterioară, este posibil ca anumite prelucrări de date să se activeze doar în momentul în care tu ne soliciți acest lucru (cum ar fi stocarea datelor de plată pentru achiziții viitoare) sau să te ținem la curent cu stocul produselor noastre. Baza legală pentru aceste cazuri o reprezintă consimțământul tău pe care ni-l furnizezi.

Avem totodată un interes legitim pentru a efectua verificările necesare cu scopul de a detecta și a preveni eventualele fraude atunci când dorești să faci o achiziție, această prelucrare fiind în avantajul tuturor părților atunci când se efectuează plata.</td>
  </tr>
  <tr>
    <td>Solicitările sau cererile efectuate prin intermediul Serviciului Clienți/Suport</td>
    <td>Avem un interes legitim să răspundem solicitărilor sau întrebărilor pe care ni le pui prin diferitele mijloace de contact existente.

Înțelegem că prelucrarea acestor date este de asemenea în avantajul tău, deoarece ne permite să te putem ajuta în mod corespunzător și să găsim soluție întrebărilor tale. Atunci când ne contactezi, în special pentru gestionarea incidentelor sau lămuriri privind comanda sau produsul/serviciul achiziționat, prelucrarea este necesară pentru executarea în bune condiții a contractului de vânzare.

Atunci când ne contactezi pentru gestionarea incidentelor legate de comandă sau pentru a face o reclamație, prelucrarea datelor tale personale se face pentru îndeplinirea obligațiilor noastre legale în acest sens.</td>
  </tr>
  <tr>
    <td>Marketing</td>
    <td>Îți prelucrăm datele în scopuri de marketing în baza consimțământului pe care ni-l oferi, de exemplu atunci când ești de acord să primești informații personalizate prin diverse mijloace, atunci când autorizezi trimiterea de notificări push pe dispozitivul mobil sau în browser sau când accepți termenii și condițiile legale de a participa la o acțiune promoțională.

Pentru a îți prezenta informații personalizate, considerăm că avem un interes legitim pentru întocmirea profilului tău cu informațiile pe care le avem despre tine (cum ar fi navigarea pe care o faci, preferințele sau istoricul achizițiilor) și cu datele personale pe care ni le furnizezi la un anumit moment dat, cum ar fi intervalul de vârstă sau limba, deoarece înțelegem că prelucrarea acestor date este de asemenea în avantajul tău întrucât ne permite să îmbunătățim experiența ta ca utilizator și astfel să accesezi informațiile în funcție de preferințele tale.</td>
  </tr>
  <tr>
    <td>Îmbunătățirea serviciilor</td>
    <td>Considerăm că avem un interes legitim atunci când analizăm modalitatea în care site-ul nostru este folosit, precum și gradul de satisfacție a utilizatorului.

Prelucrarea acestor date este de asemenea în avantajul tău întrucât scopul este îmbunătățirea experienței utilizatorului și oferirea unui serviciu de calitate superioară.</td>
  </tr>
</table>

<h2>5. Divulgarea datelor tale personale</h2>
E posibil să îți transferăm datele tale personale către persoanele de mai jos pentru scopurile menționate la punctul 4.1 de mai sus.
<ul>
<li>persoanele interne așa cum sunt arătate mai jos;
<ul>
<li>(___);</li>
<li>(___);</li>
<li>(___);</li>
</ul></li>
<li>persoane/parți terțe așa cum sunt arătate mai jos;
<ul>
<li>WooCart;</li>
<li>Google;</li>
<li>Facebook;</li>
<li>(___);</li>
</ul>
</li>
<li>terțe persoane/parți cărora vom putea decide să le vindem, transferăm, fuzionăm o parte/linii de afaceri/active ale afacerii noastre. Alternativ, vom putea fi în situația în care să achiziționăm alte afaceri sau să fuzionăm cu ele. Dacă se întâmplă o schimbare a afacerii noastre, noii acționari vor putea să îți folosească datele personale în aceeași manieră descrisă în această notificare.</li>
</ul>

Solicităm terțelor persoane să respecte securitatea datelor tale personale și să le trateze în conformitate cu prevederile legale. Nu permitem furnizorilor terți să folosească datele tale personale în scopurile lor proprii și le permitem să prelucreze datele tale personale doar pentru scopurile specificate și în conformitate cu instrucțiunile noastre.

<h2>6. Transferuri internaționale</h2>
În acest moment nu transferăm și nu intenționăm să transferăm datele tale cu caracter personal sau o parte dintre acestea către alte companii, organizații sau persoane din state terțe sau către organizații internaționale.

Dacă va fi necesar să transferăm datele tale către vreuna dintre destinațiile de mai sus, îți vom transmite în prealabil o nouă notă de informare cu privire la aceasta.

Transferul de date cu caracter personal către un stat terț poate avea loc numai dacă statul către care se intenționează transferul asigură un nivel de protecție adecvat.

Transferul de date către un stat a cărui legislație nu prevede un nivel de protecție cel puțin egal cu cel oferit de Regulament General de Protecție a Datelor este posibil numai dacă există garanții suficiente cu privire la protecția drepturilor fundamentale ale persoanelor vizate. Aceste garanții vor fi stabilite de noi prin contracte încheiate cu furnizorii/prestatori de servicii către care se va realiza transferul datelor tale personale.

Unii dintre furnizorii de prestări servicii sunt localizați în afara Spațiului Economic European (SEE), astfel încât procesarea din partea lor a datelor tale personale va implica un transfer de date în afara SEE.

De fiecare dată când vom transfera datele tale personale în afara SEE, ne vom asigura că există un nivel de protecția similar prin unul din următoarele mecanisme de salvagardare:
<ul>
<li>vom transfera datele tale personale către țări unde s-a demonstrat de către Comisia Europeană că furnizează un nivel adecvat de siguranță pentru datele personale. Pentru mai multe detalii, dați click <a href="https://ec.europa.eu/info/law/law-topic/data-protection/data-transfers-outside-eu/adequacy-protection-personal-data-non-eu-countries_en" target="_blank" rel="noopener">aici</a>.</li>
<li>când apelăm la anumiți furnizori de servicii, vom putea folosi anumite modele de contracte furnizate și aprobate de Comisia Europeană care oferă datelor personale aceeași protecție pe care o au în Europa. Pentru mai multe detalii, dați click <a href="https://ec.europa.eu/info/strategy/justice-and-fundamental-rights/data-protection/data-transfers-outside-eu/model-contracts-transfer-personal-data-third-countries_en" target="_blank" rel="noopener">aici</a>.</li>
<li>când apelăm la furnizori din SUA, vom putea transfera datele dacă aceștia sunt parte a Scutului de Securitate UE-SUA care îi obligă să ofere condiții similare de protecție pentru datele partajate între UE și SUA. Pentru mai multe detalii, dați click <a href="https://ec.europa.eu/info/strategy/justice-and-fundamental-rights/data-protection/data-transfers-outside-eu/eu-us-privacy-shield_en" target="_blank" rel="noopener">aici</a>.</li>
</ul>

Te rugăm să ne contactezi la adresa de email din secțiunea 1.2 dacă dorești mai multe informații despre mecanismul specific folosit de noi atunci când transferăm datele tale personale în afara SEE.

<h2>7. Securitatea datelor</h2>
Înțelegem cât de importantă este securitatea datelor personale și luăm măsurile necesare pentru a proteja clienții noștri și alte persoane ale căror date le prelucrăm de accesul neautorizat al datelor personale, precum și de modificarea, divulgarea sau distrugerea neautorizata ale datelor pe care le prelucrăm în activitatea curentă.

Am implementat următoarele măsuri tehnice și organizatorice de securitate a datelor cu caracter personal:
<strong>Politici dedicate.</strong> Adoptăm și revizuim constant practicile și politicile interne de prelucrare a datelor personale (inclusiv măsurile fizice și electronice de securitate), pentru a ne proteja sistemele de un eventual acces neautorizat sau alte posibile amenințări la securitatea acestora. Aceste politici sunt supuse unor verificări constante, pentru a ne asigura că respectăm cerințele legale și că sistemele funcționează în mod adecvat.
<strong>Minimizarea datelor.</strong> Ne asigurăm că datele tale cu caracter personal pe care le prelucrăm sunt limitate doar la cele necesare, adecvate și relevante pentru scopurile declarate în această notă.
<strong>Restrângerea accesului la date.</strong> Încercăm să restrângem cât mai mult accesul la datele cu caracter personal pe care le prelucrăm la minimul necesar: angajați, colaboratori și alte persoane care au nevoie să acceseze aceste date pentru a le prelucra și a duce la îndeplinire un serviciu. Partenerii și colaboratorii noștri sunt supuși unor obligații stricte de confidențialitate (fie statutare, fie legale).
<strong>Măsuri tehnice specifice.</strong> Utilizăm tehnologii care să asigure securitatea clienților noștri, încercând întotdeauna să implementăm cele mai optime soluții pentru protecția datelor. De asemenea, facem back-up-uri periodice de date pentru a le putea recupera în cazul unui eventual incident și avem implementate proceduri de audit periodice în privința securității echipamentelor folosite.
<strong>Asigurarea exactității datelor tale.</strong> Câteodată este posibil să îți cerem să confirmi exactitatea sau actualitatea datelor tale pentru a fi siguri că ele reflectă realitatea.
<strong>Instruirea personalului.</strong> Ne instruim și testăm constant angajații și colaboratorii cu privire la legislația și cele mai bune practici în domeniul prelucrării datelor cu caracter personal.
<strong>Anonimizarea datelor.</strong> Acolo unde putem, încercăm pe cât posibil să anonimizăm/pseusoanonimizăm datele cu caracter personal pe care le prelucrăm, astfel încât să nu mai putem identifica persoanele la care acestea se referă.

Cu toate acestea, deși depunem eforturi constante pentru a asigura securitatea datelor pe care ni le încredințezi, este posibil să avem parte și de evenimente mai puțin fericite (cum ar fi o apocalipsă sau o răzvrătire a unor zombi) și să avem incidente de securitate. În aceste cazuri, vom urma cu strictețe procedura de raportare și notificare a incidentelor de securitate și vom lua toate măsurile necesare pentru a readuce situația la normal (inclusiv prin plasarea de usturoi în locuri strategice care să ne ferească de vampiri).

<h2>8. Stocarea datelor</h2>
<table>
  <tr>
    <th>Scop</th>
    <th>Informații suplimentare</th>
  </tr>
  <tr>
    <td>Înregistrarea ca Utilizator</td>
    <td>Vom ține datele tale până în momentul în care decizi să nu mai ai statut de utilizator (ștergi contul).</td>
  </tr>
  <tr>
    <td>Încheierea și executarea contractului de vânzare sau prestări servicii pe care îl închei cu noi</td>
    <td>Vom prelucra datele tale pe durata de timp necesară pentru a gestiona achiziționarea produselor sau a serviciilor pe care le cumperi, incluzând eventuale returnări, reclamații sau plângeri legate de achiziționarea produsului sau a serviciului respectiv.</td>
  </tr>
  <tr>
    <td>Solicitările sau cererile efectuate prin intermediul Serviciului Clienți/Suport</td>
    <td>Vom prelucra datele cât timp este necesar pentru a satisface solicitarea sau cererea.</td>
  </tr>
  <tr>
    <td>Marketing</td>
    <td>Vom prelucra datele până te vei dezabona de la newsletter/alte metode de marketing.</td>
  </tr>
  <tr>
    <td>Îmbunătățirea serviciilor</td>
    <td>Vom prelucra datele punctual, doar pe perioada acțiunii respective (ie. sondaj, formular de feedback etc.)</td>
  </tr>
</table>

<h2>9. Drepturile tale</h2>
În anumite circumstanțe, ai parte de niște drepturi privind datele tale personale în conformitate cu prevederile legale. Pentru a le exercita, te rugăm să ne contactezi la adresa de email din secțiunea 1.2.
<table>
  <tr>
    <th>Drepturi</th>
    <th>Informații suplimentare</th>
  </tr>
  <tr>
    <td>Accesul la date</td>
    <td>Ne poți cere:
<ul>
<li>să îți confirmăm dacă îți prelucrăm datele cu caracter personal;</li>
<li>să îți punem la dispoziție o copie a acestor date;</li>
<li>să îți dăm alte informații despre datele tale cu caracter personal, cum ar fi datele pe care le avem, pentru ce le folosim, cui i le divulgăm, dacă le transferăm în străinătate și cum le protejăm, cât timp le păstrăm, ce drepturi ai, cum poți face o plângere, de unde am obținut datele tale, dacă aceste informații nu se regăsesc deja în această notă de informare.</li></td>
  </tr>
  <tr>
    <td>Rectificarea</td>
    <td>Ne poți solicita să îți completăm/modificăm datele tale personale pentru a fi conforme cu realitatea.</td>
  </tr>
  <tr>
    <td>Ștergerea datelor (”dreptul de a fi uitat”)</td>
    <td>Ne poți solicita să îți ștergem datele cu caracter personal, dar numai în cazul în care:
<ul>
<li>acestea nu mai sunt necesare pentru scopurile pentru care au fost colectate;</li>
<li>sau ți-ai retras consimțământul (în cazul în care prelucrarea datelor se baza pe consimțământ);</li>
<li>sau dai curs unui drept legal de a te opune;</li>
<li>sau datele au fost prelucrate ilegal;</li>
<li>sau ne revine o obligație legală în acest sens.</li>
</ul>

Nu suntem obligați să dăm curs acestei cereri în cazul în care prelucrarea datelor tale personale este necesară pentru:
<ul>
<li>respectarea unei obligații legale;</li>
<li>sau constatarea, exercitarea sau apărarea unui drept în instanță.</li>

Precum și alte circumstanțe, însă acestea două sunt cele mai probabile.</td>
  </tr>
  <tr>
    <td>Restricționarea prelucrării datelor</td>
    <td>Ne poți cere să restricționăm prelucrarea datelor tale personale în următoarele cazuri:
<ul>
<li>contești exactitatea datelor tale personale, dar pentru o perioadă care ne permite să verificăm exactitatea datelor;</li>
<li>prelucrarea este ilegală și nu ești de acord cu ștergerea datelor cu caracter personal, dar ne soliciți în schimb restricționarea prelucrării lor;</li>
<li>nu mai avem nevoie de datele tale personale, dar ni le soliciți pentru constatarea, exercitarea sau apărarea unui drept în instanță;</li>
<li>te opui prelucrării datelor tale personale, atunci când prelucrarea datelor cu caracter personal are drept scop marketingul direct, pentru intervalul de timp în care se verifică dacă drepturile legitime ale noastre prevalează asupra celor ale tale.</li>
</ul>
</td>
  </tr>
  <tr>
    <td>Portabilitatea datelor</td>
    <td>Ne poți solicita să îți transmitem datele cu caracter personal care te privesc și pe care ni le-ai furnizat într-un format structurat, utilizat în mod curent și care poate fi citit automat și ai dreptul de a transmite aceste date altui operator, în următoarele cazuri:
<ul>
<li>prelucrarea se bazează pe consimțământ;</li>
<li>prelucrarea este efectuată prin mijloace automate.</li>
</ul>
</td>
  </tr>
  <tr>
    <td>Opoziția</td>
    <td>Ai dreptul de a te opune prelucrării atunci când: (a) prelucrarea este necesară pentru îndeplinirea unei sarcini care servește unui interes public, (b) prelucrarea este necesară în scopul intereselor legitime urmărite de noi sau de o parte terță, inclusiv creării de profiluri pe baza respectivelor dispoziții.

 În asemenea caz, nu mai prelucrăm datele tale cu caracter personal, cu excepția cazului în care demonstrăm că avem motive legitime și imperioase care justifică prelucrarea și care prevalează asupra intereselor, drepturilor și libertăților persoanei vizate sau că scopul este constatarea, exercitarea sau apărarea unui drept în instanță.</td>
  </tr>
  <tr>
    <td>Luarea deciziilor automate</td>
    <td>Ai dreptul de a nu face obiectul unei decizii bazate exclusiv pe prelucrarea automată, inclusiv crearea de profiluri, care produc efecte juridice ce te privesc sau care te afectează în mod similar într-o măsură semnificativă.

 Aceste drept are anumite limitări, anume:
<ul>
<li>decizia automată este necesară pentru încheierea sau executarea unui contract între tine și noi;</li>
<li>decizia este autorizată conform normelor legale;</li>
<li>avem consimțământul tău explicit în acest sens.</li>
</ul>
În asemenea caz, trimite-ne o cerere pentru ca datele tale personale să fie supuse unui proces manual de prelucrare.</td>
  </tr>
</table>

<h2>10. Schimbări la această politică</h2>
Este posibil să actualizăm ocazional această politică și te vom notifica prin intermediul platformei sau pe e-mail despre cea mai recentă versiune. Chiar dacă nu primești o notificare, te încurajăm să accesezi și să citești periodic această politică pentru a fi la curent cu ultimele versiuni.

Politică actualizată la data de (___).
